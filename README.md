**برنامه مدیریت اپلیکیشن‌ها در وب‌کمپوننت**

- **نویسنده**: احمد کنی
- **تاریخ**: 17 دی ۱۴۰۳  
- **وضعیت**: پیش‌نویس/~~در حال بررسی~~/~~تایید شده~~

---

## **خلاصه**

این RFC پیشنهادی برای پیاده‌سازی اپلیکیشنی است که به عنوان یک وب‌کمپوننت عمل می‌کند و امکان نمایش و مدیریت اپلیکیشن‌ها را به صورت جایگاه (slots) فراهم می‌آورد. این سیستم با هدف بهبود سرعت بارگذاری اپلیکیشن‌ها و استفاده از IndexedDB برای کش کردن فایل‌ها طراحی شده است.

---

## **مسئله**

1. رمزگذاری فایل هایی که کاربر ذخیره، ویرایش یا منتقل میکند.
2. نحوه ی ذخیره سازی فایل ها به صورتی که برای اپلیکیشن ما قابل خوانش و اجرا باشد.

---

## **امنیت**

### ** رمزنگاری محلی برای اطمینان از هویت کاربر **

### **رمز شخصی کاربر و کلید خصوصی**

برای رمزنگاری محلی نیاز به یک رمز از طرف کاربر داریم تا توسط آن یک کلید خصوصی ایجاد کنیم، این کلید خصوصی بعدا برای استفاده در دیفی-هلمن و امنیت اشتراک گذاری فایل‌ها نیز قابل استفاده خواهد بود.
بعد از تولید کلید خصوصی میتوانیم تمام فایل‌های موجود در مخزن محلی کاربر را رمزنگاری کنیم به صورت درختی و یا تخت (یعنی فایل ها را بدون در نظر گرفتن پوشه ها رمزنگاری کنیم.)
برای اینکه کاربر در هر بار خواندن و نوشتن نیازی به رمزنگاری و رمزگشایی نباشد یک نشست برای او تعریف میکنیم به این صورت که کاربر نشست را ایجاد میکند و دسترسی خوانش و نگارش برای او باز میشود، سپس او میتواند عملیات موردنظر خود را انجام دهد، بعد از اتمام نشست توسط خود کاربر و یا اتمام زمان نشست، مهلت کاربر تمام میشود و برای شروع مجدد باید رمز خود را وارد کند. با این کار نیاز نداریم تا در هر باز نگارش تمام فایل ها را رمزگشایی کنیم و سپس رمزنگاری کنیم و این کار فقط یک بار در شروع و پایان رمزگذاری انجام میشود.
یک پیشنهاد برای امنیت بیشتر محدودیت بیشتر دسترسی است به این صورت که کاربر میتواند مشخص کند دسترسی خوانش میخواهد یا دسترسی نگارش هم میخواهد یا خیر، این کار با تعریف توکن دسترسی قابل انجام است. (در حد ایده)

### ** استفاده از دیفی-هلمن به همراه psk **

### ۱- **دلیل استفاده از دیفی-هلمن**

پروتکل دیفی-هلمن برای **ایجاد یک کلید رمزنگاری مشترک** بین دو طرف (مانند کلاینت و سرور) استفاده می‌شود، بدون اینکه نیاز به ارسال کلید به‌صورت مستقیم باشد. این ویژگی، امنیت ارتباطات را حتی در کانال‌های عمومی تضمین می‌کند.  
دلیل‌های اصلی:

- **امنیت بالا**: کلید مشترک مستقیماً منتقل نمی‌شود و از محاسبات ریاضی برای تولید آن استفاده می‌شود.
- **ایده‌آل برای کانال‌های عمومی**: در شبکه‌هایی که امن نیستند، این روش بسیار کارآمد است.
- **انعطاف‌پذیری**: می‌توان کلیدهای جدید را برای هر ارتباط تولید کرد، که موجب **جلوگیری از حملات بازپخش (Replay Attack)** و **حفظ محرمانگی پیش‌رونده (Forward Secrecy)** می‌شود.

---

### ۲- **دلیل استفاده از PSK (کلید پیش‌اشتراک‌گذاری شده)**

کلید پیش‌اشتراک‌گذاری شده (PSK) به‌عنوان یک لایه امنیتی اضافی برای تأیید هویت دو طرف استفاده می‌شود.  
دلایل:

1. **تأیید هویت**: دیفی-هلمن به‌تنهایی تأیید نمی‌کند که آیا طرف مقابل واقعی است یا یک مهاجم. با استفاده از PSK، طرفین می‌توانند هویت یکدیگر را بررسی کنند.
2. **جلوگیری از حملات MITM (مرد میانی)**: در حملات MITM، مهاجم ممکن است کلیدهای دیفی-هلمن را جعل کند، اما اگر PSK مخفی بین طرفین از قبل وجود داشته باشد، مهاجم نمی‌تواند ارتباط را فریب دهد.
3. **پیاده‌سازی آسان**: استفاده از PSK نیازی به سیستم‌های پیچیده مانند PKI (زیرساخت کلید عمومی) ندارد و ساده‌تر است.
4. **سرعت بالا**: استفاده از PSK تأثیر کمی بر عملکرد دارد، زیرا محاسبات پیچیده‌ای انجام نمی‌شود.

---

### ۳- **دلیل استفاده از PSK در دیفی-هلمن**

ترکیب PSK و دیفی-هلمن امنیت کلی پروتکل را افزایش می‌دهد.

- **تأیید صحت Shared Secret**: پس از انجام دیفی-هلمن، PSK می‌تواند برای تأیید درستی کلید مشترک استفاده شود. اگر PSK با طرف مقابل مطابقت نداشته باشد، کلید تولیدشده بی‌اعتبار می‌شود.
- **افزایش امنیت**: دیفی-هلمن به‌تنهایی در برابر حملات MITM آسیب‌پذیر است، اما PSK این ضعف را پوشش می‌دهد.
- **رمزنگاری قوی‌تر**: PSK و Shared Secret با هم ترکیب می‌شوند (معمولاً با HMAC یا SHA-256) تا کلید نهایی قوی‌تری برای رمزنگاری داده‌ها ایجاد شود.

---

### نتیجه‌گیری

استفاده از دیفی-هلمن برای ایجاد کلید مشترک امن بسیار قدرتمند است، اما اضافه کردن PSK به آن باعث:

1. **تأیید هویت** طرفین،
2. جلوگیری از **حملات مرد میانی**،
3. و **افزایش امنیت کلی** ارتباط می‌شود.  
    این ترکیب یک راه‌حل ساده، امن و سریع برای ارتباطات رمزنگاری‌شده است.---

## **مدل چینش فایل**

مدل چینش فایل ها برای اجرای برنامه ها به این صورت خواهد بود که کاربر یک فایل config.json برای ما آماده میکند، این فایل شامل اطلاعات مهم برای bundle کردن و همچنین اطلاعات کاربردی درباره‌ی برنامه ی مورد نظر و محل فایل های مهم پروژه است.
به عنوان نمونه، یک فایل config.json میتواند شامل این موارد باشد: 
```
{
  "entry": "main.js",
  "output": "bundle.js",
  "type": "module",
  "app": {"type": "web component", "name": "my-wc", "html": "index.html"},
  "package": "package.json",
  
}
```
با استفاده از این فایل میتوانیم فایل ورودی و فایل خروجی را بگیریم و انواع مختلف application ها را با آن اجرا کنیم. همچنین میتوان بسته‌های داخل package را به صورت cdn یا محلی نصب کنیم و اجازه‌ی استفاده از آن‌ها را به کاربر بدهیم.

---
## **نکته پایانی**

این RFC روشی برای مدیریت و بارگذاری انواع اپلیکیشن‌ها در یک وب‌کمپوننت سمت کاربر ارائه می‌دهد. لطفاً نظرات، پیشنهادات و انتقادات خود را ارائه دهید تا این طرح بهبود یابد.  

---

### **چگونه به این RFC نظر بدهید؟**

- نظرات و پیشنهادات خود را در قالب Issue در مخزن پروژه ارسال کنید.  
